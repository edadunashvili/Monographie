Ge_300_303_554_567_ID35248|ორი ძმანი იყვნენ და ერთს ვანო ერქვა, ერთს კიდე შაქრო. ვანო უშვილო იყო და შაქრო კიდე შვილიანი იყო. ეხლა ადგნენ და გაიყარნენ. შაქრო წავიდა. ტყეში მიდის და პატარა ბოგირი დაინახა და იქ ოქროს ჩიტი ზის. წამოუსვა შაქრომ ქვა ამ ჩიტს და ერთი ბუმბული გააგლიჯა. წამაიღო ეს ბუმბული და შინ მაიტანა და ვანოს აჩვენა: – ეს ბუმბულიო იქედან წამოვიღე, ჩიტი იჯდა მაღლა ხეზეო. ვანომ უთხრა:– ერთი წადი, ის ჩიტი მოკალი, როგორც გინდა იყოსო და აქ მომიტანეო. წამოვიდა მეორე დილით შაქრო. ის ჩიტი მოკლა. მოკლა ის ჩიტი და წამოიღო, შინ მაიტანა ცოლთან. ცოლს უთხრა: – აი ჩიტიო, ბუმბული ცალკე დააწყეო და ჩიტი ცალკე შაინახეო. ჩემ ძმა ვანოს უნდა მოუტანოო. მიიტანა ჩიტი. ახლა ბავშვები კიდე შკოლაში იყვნენ. ტყუპი ბიჭები ყვანან უმცროსს. მოიდნენ შკოლიდანა, ნახეს მოხარშული ჩიტი, შუაზე გაიყვეს და გადაყლაპეს. ნახევარი ერთმა შეჭამა, ნახევარი მეორემ. იიქა, ეხლა დედა მივიდა. დედამ ნახა, რომ ჩიტი აღარ არის. ვაიმე, დაღონდა დედა. რა დაღონდებოდა?! წიწილები ბევრი ყვანდა და დაკლა ერთი წიწილა და ჩიტის მაგივრად იქ დაალაგა. ბუმბული კი აღარ მიუტანა. მაგრამ მაინც, ის ჩიტი ხომ ჩიტსა ჰგავდა? მიუტანა და ახლა უნდა შეჭამოს. ამ ბავშვებმა რომ დაიძინეს, ოქრო–ვერცხლით აავსეს სახლი, რადგანაც ის ოქროს ჩიტი იყო. მოხვეტა ეს მეორე დღეს ვანომა და შაქროს მოუტანა (მთქმელი ძმების სახელებს ურევს). ვანომ უთხრა: – ეს ძაან დიდი ჭირი გადამიკიდებია. ეგ ბავშვები წაიყვანე აქედანო. ადგა და წაასხა ეს ბიჭები. წაასხა ეს ბიჭები და დიდ ტყეში მივიდნენ. უთხრა შვილებს: – თქვენ აქ იყავითო და მე ეხლავე მოვალო, მოვალო. დაანება თავი პატარა ბიჭებს შაქრომ, დაღონდა ბავშვები, ტირიან. შაქრო სულ წამოიდა კაცო. ბავშვები ტირიან და რომ ტირიან თვალებიდან სულ თვალ–მარგალიტი ცვივათ.|e567_a_Das_wunderbare_Vogelherz
Ge_300_303_554_567_ID35248|მეორე დილა გათენდა და ერთი მონადირე, უშვილო მონადირეა, წავიდა სანადიროდ ტყეში. ტყეში წავიდა, მიიარ–მოიარა და ვერაფერი ვერ ნახა იმ კაცმა. ერთი უდაბური ტყეა და იქ მივიდა და ხმა შემოესმა იმ მონადირეს: მამაო, სად იყავ აქამდეო? – დაინახეს იმ პატარა ბიჭებმა, – სად იყავ მამა აქამდეო? იმათ მამაი გონიათ. იმათ რა იციან? ამ მონადირემ თქვა: – მე მონადირე კაცი ვარ. დიდი ხანია აქ დავდივარ და არაფერი ხმა არ გამიგონია. ეს ბავშვები რა არიან? იმან თოფი დაუმიზნა, მონადირემ. ეშმაკები ხო არ არიანო. რო დაინახეს, უფრო დაიწყეს ტირილი: – მამა, მოდი აქა, მოდი, კაცოო, გუშინ რო თავი დაგვანებეო. მივიდა ახლოს და ნახა ბავშვები არიან. წამოვიდა ახლა, ეს ბავშვები წამაასხა. წამაიყვანა ბავშვები. უშვილო კაცია. თითონ შაინახამს. ეს ბიჭები დაიზარდნენ და რო დაიზარდნენ ეს ბიჭები, უთხრეს:– მამაო, მოდი ეხლაო, სანადიროთ წავიდეთ შენთანო. გაგვატარე შენ სანადირო ველზეო. იმანაც უთხრა: – შვილო ჯერ პატარები ხართო. ბიჭები ეხვეწნენ: – წაგვიყვანეო. წამაიყვანა სანადიროთ და ერთი დაწყევლილი ველია. ვინც იქ წასულა, აღარ მოსულა უკან და იმან უთხრა, იმ ძველმა მონადირემ: – შვილო, ეს მინდვრები ხო ჩვენიაო, სანადიროთ, იმ ველზე ვინც წავიდა სანადიროთ, აღარ დაბრუნდაო და დანარჩენი აქ ინადირეთო. მამას უთხრეს: – შენაო შინ მიბრძანდი და ჩვენ ვიცითო. |e303_c_Eingangssituation_bis_zur_Trennung
Ge_300_303_554_567_ID35248|წამოვიდა ეხლა მამა შინ, წამოვიდა. ის ბიჭებმა მიინადირეს, მოინადირეს და საღამოს ვერაფერი ვერ მოკლეს ისე მოდიან ცარიელები. საღამოს ერთი კურდღელი გამოვარდა. სამნი არიან და ერთმანეთს ეცილებიან, მამა კი არ ეცილება. მიუშვირეს კურდღელს თოფი. კურდღელმა უთხრა: – ნუ მამკლამთ, ორ–სამ მოვიყვანო, სამი ვიქნებითო. მერე მაიყვანა ყველა ნადირი: მგელი, დათვი, ლომი. სუყველაფერი სამ–სამი მოდიან. უკან მოდიან ეს მონადირეები და უკან მოსდევს ეს ამოტელა კურდღელი, შველი, დათვი და ისინი. ჩამოიარეს სოფელი და სოფელი ფეხზე არ დგას? – ი, რა ამბავი არისო! ზოგი მიდის, ზოგი მოდის. |e554_e_der_Held_hilft_den_Tieren_und_Tiere_sprechen_Ihre_Dankbarkeit_aus
Ge_300_303_554_567_ID35248|ეხლა როცა დაიზარდნენ, ეხლა უთხრეს: – ჩვენ მოგვეცი სანადირო ველი. მამა უთხრა: – იმ ველზე ნუ წახვალთ. მამას უთხრეს: – შენ აქ იყავ, ჩვენ ვინადირებთო. ეს სამ–სამი ნადირი გაიყვეს. დათვი, მელა, ტურა – სუყველაფერი და მამასაც დაუტოვეს და თითონ ძმებსაც სათითაოდა ყავთ. ერთი ძმა ისეთია, ზღვაში რო ბეწვი ჩავარდეს, იპოვის. მეორე კიდე იგეთია, რო ცაში რო ვარსკვლავი არა ბრწყინავს, რისი ვარსკვლავია, სულ იცის. ჰოდა, ერთი დასავლეთ საქართველოში წავიდა და მეორე აღმოსავლეთით წამოვიდა, რომელიც აღმოსავლეთით წამოვიდა, მიადგა ერთ სახელმწიფოს. ერთ სახელმწიფოს მიადგა და თურმე გველეშაპს წყალი დაუჭერნია და არავის არ აძლევს. ვინც შვილს მისცემს, წყალს იმას მისცემს და ვინც არა და, არა და არა. ეხლა ერთი ბებერი დედაკაცია. იმას შვილები აღარ ჰყავ და გადააფსამს ვარცლს და პურს ეგრე ზელამს. ამ ბიჭმა დაინახა და უთხრა: – რას შვრები დედიო? – რა ვქნაო, შვილები გველეშაპმა დამიჭამაო და აღარ მაქვს იმდენი საშუალიო, რომ წყალი ვიყიდოო და რა ვქნა? გენაცვალე შვილო, მაპატიეო. – ჭურჭელი არა გაქ რაო? აგერ, წყალგაღმა წაყალი ჩამოდისო. – იმას შვილო გველეშაპი ყავს დაპატრონებულიო. – მაიტა ჭურჭელი, მაიტაო. გველეშაპმა ხელმწიფის ქალი უნდა შაჭამოს. იმ გველეშაპმა. |e300_c_Anfangssituation_Ankunft_und_Erkundigung_der_Not
Ge_300_303_554_567_ID35248|გამაართვა ჭურჭელი და წავიდა. მივიდა, როგორც აავსო ჭურჭელი და გაიღვიძა იმ გველეშაპმა: – ვინ იყოო აქ უჩემოთ, მოვიდა და უჩემოთ წყალი წაიღოო? – დაიკივლა. ბიჭიც იქ არის. ბიჭმა უთხრა: – მე ვიყავიო. დათვი, ლომი – სუყველა მოაყენა, დაიყვირა იმ გველეშაპმა, ის ბიჭი უნდა ჩაყლაპოს, გამაიძრო ბიჭმა ხმალი, ჩასცა ჯიგარში და ამააგლიჯა. მოკლა გველეშაპი და სულ ნაჭერ–ნაჭერ დაჭრა. ამ ნაზირ–ვეზირს უთხრა: – მოდით, რაც გინდათ, ჭამეთო. ადგნენ ამ ნაზირ–ვეზირებმა, დაძღნენ და დეეყარნენ. |e300_e_Vorfeld_des_Kampfes_bis_zum_Sieg
Ge_300_303_554_567_ID35248|ეხლა, ამ ხელმწიფის შვილი რომ არის გამოგზავნილი შესაჭმელად, იმას ხელმწიფემ ნაზირ–ვეზირი გამააყოლა: – აბა როგორ უნდა შაჭამოს ჩემი შვილი, ყური უგდეო. ვეზირი წამოვიდა და წამოვიდა. იმ ხელმწიფის გამოგზავნილმა და ამ ბიჭს ყელი გამოჭრა. ქალს უთხრა: – გველეშაპი მე მოვკალი და წამომყევი ცოლადო. |e300_k_Misshandlung_des_FH_bis_zur_Hochzeitstag
Ge_300_303_554_567_ID35248|ოზდაოთხი თავი და ოზდაოთხი ყური ქონდა ამ გველეშაპს. მოაჭრა, შაახვია და შაინახა იმ ბიჭმა.|e300_g_Nach_dem_Sieg_bis_zur_Trennung_des_HD_und_des_OB
Ge_300_303_554_567_ID35248|ის წავიდა ხელმწიფესთან, მიიყვანა ის ქალი და ეხლა ნაზირ–ვეზირებმა გაიღვიძა: – ბიჭო, ჩვენი პატრონი რა იქნა კაცო? – ჰოდა, გაიღვიძეს ნაზირ–ვეზირებმა და თქვეს, – ჩვენი პატრონი რა იქნა? ერიჰაა, ჩვენს პატრონს ყელი გამოჭრილი აქვს. იმოტელას ყვირიან, ჩხავიან, რომა მემრე მელამ უთხრა: – კაცო, რა გატირებთო? წყაროა კლდეში, მოუტანეთ, მოუსვით და გაცოცხლდებაო. – მარდი ვინ არი? – კურდღელი. კურდღელმა თქვა: – ემსააჩი მოვიტანო, კაცო, – გაიქცა კურდღელი, ჩაიყენა პირში, მოვიდა და დათვს უთხრა, – მოდი კაცო, კარგათ მააბი თავიო. დათვიც მივიდა და მიადო ბიჭს თავი და ადგა.  – ოჰ, რამდენი მძინებიაო. – გეძინა კი არა, მკვდარი იყავიო, კაცოო. ხოდა, გააცოცხლეს ეს კაცი, წამოვიდა ახლა. |e300_l_Wiederbelebung_des_HD
Ge_300_303_554_567_ID35248|იმ დღეს ქორწილია. იმ ქალზე ჯვარი უნდა დაიწეროს. იმ დღისით უნდა ქორწილი ქონდეთ და რომ მივიდა ეს ნაზირ–ვეზირით და ქალმა დაინახა და მამას უთხრა: – ის გველეშაპი იმ ბიჭმა მოკლაო და ეს ტყუის, შენი გამოგზავნილიო. მივიდა, გაჰკრა შვილ–ისარი ამ ბიჭმა და ვერ ამოიღეს ეს შვილდ–ისარი კაცო. მივიდა და უთხრა, რომ: – ხელმწიფეო, ვინ მოკლა გველეშაპიო? – ვინ მოკლა და მე მოვკალიო. აბა ქალსა კითხეო. იმასაო თავები არა ჰქონდაო, იმ გველეშაპსაო? – იმან შეეკითხა. და იმან უთხრა: – არ ვიციო. ოზდაოთხი თავი და ოზდაოთხი ყური ჰქონდა მოჭრილი. მეჯინიბეს უთხრეს: – კარგი იორღა ცხენი გამაიყვა. ის სულელი მიაბეს იმ ძუაზე და დააფლეთინა. დააფლეთინა და წავიდა ეს, მოგჭამა ჭირი.|e300_o_Auftritt_des_HD_vor_dem_AG_bis_zur_Erkennung_seiner_Heldentat
Ge_300_303_554_567_ID35248|ეხლა უთხრა, რო:– მოდი ხელმწიფეო, სანადირო ველი რომელი გაქო, გავიაროთ, მაჩვენეო. წამაიყვანა ის სასიმამრომ და უთხრა იმას, უთხრა სიძეს, რომ: შვილოო, აი იმ ველზე ნუ წახვალო, საფრთხე ველია, ვინც წავიდა, აღარ მოვიდაო და აი, დანარჩენი ველები ინადირე და მოდიო. კი მამი. – დაიტერესდა ბიჭი. – მე რა ბიჭი ვარ, ამტონი ნაზირ–ვეზირი მყავ, მე წავიდე და ვერ ვასრულოო კაცო. წამოვიდა და იმ საფრთხილოზე წავიდა. ერთი ოქროს შველი წამოხტა. ოქროს რქიანი შველი წამოხტა და ეს ბიჭი დაინტერესდა. გამოუდგა ახლა ამ ოქროს რქიან შველს და საცა დაუღამდება, ის შველიც ახლო დაწვება. წამოხტება შველი, ბიჭის მისდევს კაცო. იარა, დიდ ჭალაში მივიდა და დაღამდა კიდეც. მიინადირა ამ ბიჭმა, მოინადირა და მოკლა ერთი ოთხი–ხუთი ღორი. მივიდა ამ დიდი მუხასთან, დაანთო ცეცხლი და შაწვა მწვადი. სუკების ჭამა დაიწყო. მაღლიდან ხმა მაესმა: მცივა, მცივაო. გაკვირდა ბიჭი: აქ არაფერი ხმა არ არის და ეს საიდან მოდის, ხმა ადამიანის? მეორედ რო დაიძახა: მცივაო! ბიჭმა უთხრა: ძირს ჩამოდი და გათბიო. აიხედა მაღლა და ჩიტი ზის. ჩიტი კი არა ... იმნ უთხრა: შენი ნაზირ–ვეზირების მეშინიაო. ჩამო, ნუ გეშინიაო. ჩამოვიდა. ბეწვები დააძრე და კისერზე დაადეო.|e303_g_Erstes_Treffen_mit_dem_AN
Ge_300_303_554_567_ID35248|ახლა ამან გაიგო, იმ ძმამ გაიგო, ცაში ვარსკვლავი ჩავარდა იმისი და იმან იფიქრა: ძმა მამკვდომიაო. გაიგეთ არა? ჰოდა, წამოიდა იქიდანა ძმის საპოვნელად. მოდის, მოვიდა იმ სახელმწიფოში, საცა თავისი ძმა იყო დანიშნული, გაიხარდა იმ ხელმწიფეს. ქალსაც გაუხარდა ჩემი ქმარი მოვიდაო. იმან რა იცის, ქმარი არ არი. ის ძმა არის. ერთიმეორის მაგვარი არიან. ეხლა იმ ღამეს დაწვნენ. უთხრა, რომ დაწვნენ და ბიჭმა გამაიძრო ხმალი და შუაში ჩაიდო. ი ქალი წამოუწვა გვერდზე, როგორც ჩვეულებრივ ქმარს. ხმალი რა არი? შუაში ჩაიდო. რათა შვები მაგასო? მე ცუდი სიზმარი მაქ ნანახი, ამაღამ არაო.|e303_i_Vom_Erkundigung_der_Not_bis_zum_Aufbruch_des_HD_zum_AN
Ge_300_303_554_567_ID35248|გათენდა დილა, უთხრა ამან: სანადიროთ უნდა წავიდეო. გუშინ არ იყავ სანადიროთო? წამოვიდა სანადიროთ. ისევ წამოხტა ის ოქროს რქიანი შველი, გამოუდგა, მივიდა ისევ იმ მუხის ძირას, მიინადირ–მოინადირა, ირემი მაჰკლა, სჭამს, მაღლიდან ხმა ჩამოესმა: მცივაო! ძირს ჩამო და გათბიო. ჩამოვიდა ის ქალი, მიაწოდა მწვადი, კრა შვილდ–ისარი და უთხრა ლომსა და დათვსა: მოხვიეთ კლანჭებიო! – და ჩაავლო კლანჭები და უთხრა, – ჩემი ძმა სად არიო? ნუ მამკლავ და გეტყვიო. დათვს უთხრა: მოუჭირე კლანჭებიო! აგერ ჯოხი აგდიაო, ის ჯოხი აიღეო, იქ ორმოა გათხრილიო, მიუსვი, მოუსვიო, რაც დახიცილი ჯარია, სუ ამოვაო. აიღო ეს ჯოხი, მოუს–მოუსვა ორმოს, მთელი ჯარი ამოვიდა, მთელ ტყეში აღარ ეტეოდა იმტელა იყო. ახლა უთხრეს: რა უყოთ ამ ქალსაო |e303_k_Vom_Aufbruch_zum_AN_bis_zur_seiner_Überweltigung
Ge_300_303_554_567_ID35248|რა უნდა უყოთ და ყველამ თითო–თითო ნაჭერი ხორცი ავაჭრათ კბილითაო. ავაჭრათ კბილითა თითო–თითო ნაჭერიო და ჩვენ გვეყოფა ეს ქალიო. შაჭამეს ის ქალი და წამოვიდნენ. ეხლა ეს ბიჭები ტყუპებივით არიან რა? წამოვიდნენ ამ სახელმწიფოში, წამოვიდნენ (გესმი არა? – მთქმელი აუდიტორიას). ამ ქალმა დაინახა და თქვა: ერთი გავგზავნე და ორნი მოვიდნენო. ამაღამ ვისსთან დავწვეო? დედამ უთხრა ქალს: შენ ლოგინი დააფინე ამაღამო და ვინც შენი ქმარია, ის თვითონ მოვა, ჩაგიწვება ლოგინშიო. დააფინა, დააფინა ლოგინი. და მორჩა, ურიების ბოღჩა.|e303_q_Rückkehr_und_Finale